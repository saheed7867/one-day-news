<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<link rel="stylesheet" type="text/css" href="style.css">
    <link rel="stylesheet" href="https://cdnjs.cloudflare.com/ajax/libs/font-awesome/7.0.0/css/all.min.css" integrity="sha512-DxV+EoADOkOygM4IR9yXP8Sb2qwgidEmeqAEmDKIOfPRQZOWbXCzLC6vjbZyy0vPisbH2SyW27+ddLVCN+OMzQ==" crossorigin="anonymous" referrerpolicy="no-referrer" />
	<link rel="icon" type="image/icon" href="logo.jpg">
	<title>one day news</title>
</head>
<body>
    <img class="fg" src="logo/20251004_173713.png">
    <h2>റഷ്യൻ എണ്ണയുടെ ഇറക്കുമതി: നേട്ടം കുത്തകകൾക്കുമാത്രം,  എണ്ണവിലയിൽ കുറവില്ലാതെ സാധാരണക്കാർ</h2>
    <img  src="image/fuel.jpeg">
    <p>ന്യൂഡൽഹി : റഷ്യയിൽനിന്നും ക്രൂഡ് ഓയിൽ വാങ്ങുന്നതിന്റെ പേരിൽ ഇന്ത്യയുടെ കയറ്റുമതി ഉൽപന്നങ്ങൾക്കുമേൽ അമേരിക്ക 50 ശതമാനം നികുതി ചുമത്തിയിരിക്കുകയണ്. റഷ്യ-യുക്രൈൻ യുദ്ധത്തിന്റെ പശ്ചാത്തലത്തിൽ റഷ്യയ്ക്കുമേൽ ജി7 രാജ്യങ്ങളും യൂറോപ്യൻ യൂണിയനും ഏർപ്പെടുത്തിയ വ്യാപാര നിയന്ത്രണം മറികടന്ന് ഇന്ത്യ റഷ്യയിൽനിന്നും കുറഞ്ഞ വിലയ്ക്ക്  ക്രൂഡ് ഓയിൽ വാങ്ങുന്നതുകൊണ്ടാണത്രേ ഈ അധിക ചുങ്കം.
ഇറാക്ക്, സൗദി അറേബ്യ, യുഎഇ, വെനിസ്വേല തുടങ്ങിയ രാജ്യങ്ങളെ പിന്തള്ളി ഇന്ത്യയിലേയ്ക്ക് ഏറ്റവും കൂടുതൽ ക്രൂഡ് ഓയിൽ കയറ്റുമതി ചെയ്യുന്ന രാജ്യമായി റഷ്യ മാറിയിരിക്കുകയാണ്.
അന്താരാഷ്ട്രാമാർക്കറ്റിലുള്ള നിരക്കിനെക്കാൾ കുറഞ്ഞ നിരക്കിൽ ക്രൂഡ് ഓയിൽ ഇറക്കുമതി ചെയ്യുന്നതിലൂടെ നേട്ടം കൊയ്യുന്നത് ആരാണ്? റഷ്യൻ സീബോൺ ക്രൂഡ് ഓയിലിന്റെ ഇന്ത്യയിലെ പ്രമുഖ ഇറക്കുമതി കമ്പനി അംബാനിയുടെ റിലയൻസ് ഇൻഡസ്ട്രീസ് ലിമിറ്റഡ്(ആർഐഎൽ) ആണ്. റഷ്യൻ സ്റ്റേറ്റ് ഉടമസ്ഥതയിലുള്ള റോസ്നെഫ്റ്റ് എന്ന കമ്പനിക്ക് ഏതാണ്ട് 50ശതമാനം ഷെയർ ഉള്ള നയാര എനർജിയാണ്  രണ്ടാം സ്ഥാനത്ത്.
2021വരെ ആർഐഎല്ലിന്റെ ജാംനഗർ റിഫൈനറിയിൽ എത്തിച്ചേർന്നിരുന്ന റഷ്യൻ ക്രൂഡ് ആകെയുള്ളതിന്റെ മൂന്ന് ശതമാനമായിരുന്നുെവങ്കിൽ 2025ആയപ്പോൾ അത്  50ശതമാനമായി വർദ്ധിച്ചെന്ന് ഫിൻലാൻഡ് ആസ്ഥാനമായി പ്രവർത്തിക്കുന്ന റിസർച്ച് ഓൺ എനർജി ആന്റ് ക്ലീൻ എയർ(സിആർഇഎ) റിപ്പോർട്ട് ചെയ്യുന്നു. നയാരയുടെ വാദിനാർ റിഫൈനറിയിൽ 66 ശതമാനവും റഷ്യൻ ക്രൂഡ് ആണ്.  ഇന്ത്യൻ വാണിജ്യ മന്ത്രാലയത്തിന്റെ കണക്കുകൾ പ്രകാരം 2022-24വരെയുള്ള സമയംകൊണ്ട് ഇറക്കുമതി ചെയ്ത റഷ്യൻ ക്രൂഡ് 10.38മില്യൺ ടൺ ആണെങ്കിൽ, 2025ലെ ആദ്യ ഏഴുമാസംകൊണ്ടുതന്നെ 18.3 മില്യൺ ടൺ ക്രൂഡ് ഓയിൽ ആർഐഎൽ റഷ്യയിൽനിന്ന് ഇറക്കുമതി ചെയ്തു. ഒരു വർഷത്തിനുള്ളിൽ 64 ശതമാനത്തിന്റെ വർദ്ധനവ്!
 കുത്തകകൾ കോടികൾ കൊയ്യുമ്പോൾ സാധാരണക്കാർക്ക് ഈ വില ഇളവുകൾ ലഭ്യമല്ല, എണ്ണ വില കൂടിയപ്പോൾ എല്ലാം വില കൂട്ടിയ കേന്ദ്ര സർക്കാർ ഒരു വർഷത്തിലധികമായി എണ്ണ വില കുറക്കാൻ  തയ്യാറാവുന്നുമില്ല</p>
    </body>
    </html>